---
title: Endi-chi?
audioUrl: https://us-tuna-sounds-files.voicemod.net/19df8e9b-140c-4f43-8c0e-09c162821765-1658350707858.mp3
pubDate: 16 Aug 2024
duration: 04:49:00
size: 0
cover: /images.jpeg
explicit: false
episode: 10
season: 1
episodeType: full
---
**Endi-chi?** 

Gunohlardan qutulmoqchimisiz? Har safar gunoh qilganingizdan so‘ng “Ench-di?” deb ayting o‘zingizga.

Hech xayolingizga kelganmi shu savol? “Xo‘sh, endi-chi?” “Endi nima bo‘ladi?” Unutmang, harom ishlarning lazzati ketadi, gunohi qoladi.

Umuman olganda, har qanday vaziyatda “Endi-chi?” “Keyin-chi?” degan savollar bering. Ushbu savollardan keyin javobi kelmaydigan maqsadlar qo‘ymang.

Masalan, Lamborghini olishni maqsad qildingiz, erishdingiz ham yoki millioner bo‘lmoqchi edingiz, bo‘ldingiz ham, deylik. Endi-chi?

Oxiratdan boshqa bu dunyoning eng qimmat narsalarini maqsad qilsangiz ham, ularga erishgach, o‘z qadrini, ma’nosini yo‘qotadi.

Bular yomon narsalar, demoqchi emasman. Shunchaki bular hayotingizdagi asosiy prioritetlar bo‘lib qolmasin.

Maqsadlar — bu dunyoda erishib bo‘lmaydigan darajada katta bo‘lishi kerak. Erishdingizmi, unda yashashdan ma’no qolmaydi.

Shuning uchun ham bu dunyoda chekkan mashaqqatlaringizning mukofoti oxiratda beriladi. Bu dunyoda berilganda, yashashdan zerikib qolardingiz. “Endi-chi?” derdingiz.

(c)



@khodieff